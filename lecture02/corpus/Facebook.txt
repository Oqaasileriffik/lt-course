Naapilluarneq. ğŸ¤
Nunani avannarlerni socialdemokratiskimik anguniagallit SAMAK, tassa nunaminni naalakkersueriaatsimik innuttaasut naligiisinneqarnerunissaannik pingaartitsisutut anguniagaqartut ataatsimoorneranni naapeqatigiilluarpugut. ğŸŒ¹

Nunarsuup silaannaata allanngoriartorneranut nunatsinniit apuussaqarluarpunga. â„ï¸â˜”ï¸â˜€ï¸ğŸ”¥â›ˆ
Ilaatigut assersuusiaraara Europamiut paasinartumik anguniagaannut "neqitunnginnerunissaq", tassa nersussuit suliarineqarneri ilanngullugit neqaanik atugaqarnerugaanni mingutsitsinerulersitsisarmat, naak killormuani nunatsinni mingutsitsinnginnerunissamik anguniagaqassagaanni "neqitornerussagatta". ğŸ¥¬ğŸ¥’ğŸ¥©ğŸ¥“
Tassami imarpissuakkut naatitassanik assartuinermiit nunatsinneersunik, soorlu puisip neqaanik neqitorutta mingutsitsinnginnerussaagatta. ğŸ‹â˜˜ï¸ğŸ’«

Anguniagaq ataasiusumut piniassagutta periutsit nunamiit nunamut allaanerusinnaanerat ilaatigut anngunneqarpoq. ğŸ¤²ğŸ¼ğŸŒ
Ulloq naalluarisiuk ğŸ‡¬ğŸ‡±ï¸ğŸ‘

Assimiittut ataatsimiinnermi issiaqatikka saamerlermiit:
ğŸ‡©ğŸ‡°Mette Frederiksen (Danmark naalakk. siulittaasuat)
ğŸ‡³ğŸ‡´Gro Harlem Brundtland (Norgemi naalak. siulittaasukuat)
ğŸ‡¸ğŸ‡ªStefan LÃ¶fven (Sverige naalakk. siulittaasuat)
ğŸ‡¬ğŸ‡±Aki-Matilda HÃ¸egh-Dam (uanga)

Tuppallernaqaaq meerartavut Rigshospitalimukarlutik katsorsartikkiartoraangamik atuartinneqarsinnaasalissasut kalaallisut aamma. ğŸ‡¬ğŸ‡±â¤ï¸ğŸ‡©ğŸ‡°â¤ï¸ğŸ‡«ğŸ‡´â¤ï¸

Socialdemokratiet Folketingimi ilaasortat ministeriusullu tamarmiullutik ataatsimooraangamik partiimi erinarsuutaannik atuisarput. Kingullermi aalajangerpunga allatulaaq aallartissasugut ğŸ‘ kalaallisut erinarsortikkakkit. Partiip erinarsuutai qallunaatut nipisiuinermut tulluarsariarlugit. Nuan. Ajorpallaanngeqaat. Takulaarsiuk Statsministeri allaat kalaallisut erinarsortoq ğŸ‡¬ğŸ‡± ğŸ˜ Ulloq naalluarisiuk.

2020! Qamannga pisumik neriuppunga ukiortaamut iserluarsimasusi, tamannguassi pilluangaaritsi ğŸ¥³ğŸ¥‚ğŸ‰

Qujarusuppunga ukiumi 2019-imi tapersersuisunut, qamannga pisumik qujanaq tatiginnillutik Folketingimi qineqqusaarninni qinersisut. â˜ºï¸ğŸ™

Ullut tamaasa tulluusimaartarpunga nunaqqatimma nipaat â€œmikrofonitutâ€ ilillunga nipituumik ingerlateqqissinnaagakku. ğŸ—£Ukiormanna naleqartitarisimavara oqartussaaqataanerup aqqani tusarnaarsinnaanissara. ğŸ‘‚ğŸ»
Uparuaaneruppata nersualaarinneruppataluunniit tamaasa tusarnaartassallugit. ğŸ¤
Nunaqqativut nukittorsarumallugit oqallissinnaaneq tusarnaarsinnaanerlu peqqinnarpoq. ğŸ¤²ğŸ»
Ajortisaarissanngilagut immitsinnut nukittorsassaagut, tamannalu angusaagutsigu tusarnaarsinnaaneq peqqinnartumillu oqallissinnaaneq aamma pigissavarput. ğŸ‘ğŸ»Uparuaaneq nikassaanerunngippat inuttullu tigunngikkaannimi suliagut pitsanngorsaaqataasinnaammat. ğŸ‘ŒğŸ»Taamaammat tamassinnut ukiumut pereersumit qujanaq ğŸ‡¬ğŸ‡±

Unnugu paaralusi, ukiumullu nutaamut isernissinnik persuarsiorluarisi.. â¤ï¸

KNAPK sinniisui nunatsinnut uternerminni Siumut sinnerlugu Folketingimut ilaasortaq Aki-Matilda HÃ¸egh-Dam-imut anngussaqariartorput. Ilaatigut EU-mut tunisiniarnermut pissutsit siunissamullu attaveqatigiinnissat pillugit ammasumik ataatsimiittoqarpoq. Kingornalu sinniisugut Folketingip sinneranut takornariartinneqarput.

Qujavugut Aki-mut Siumut Folketingimi sulisuinullu taamak ammatigisumik ulapiffiusumi KNAPK akunnerit arlaqartunik naapeqatigisinnaagassiuk. Sulilluarisi.

Pisortatigoortumik ilaasortartaagut Arctic Prime Fisheries tikilluaqquagut ğŸ‡¬ğŸ‡±ğŸŸ amerlanerulluta ataatsimuuleraangatta nukittunerulertarpugut.

Ippassaq aallarnerlugu KNAPK aaqqissugaanik saattuarniarneq pillugu isumasioqatigiinneq naammassilluarluni ingerlanneqarpoq.

Tassani saattuarniat anngussaqarlutik periutsit pissutsillu pitsanngorsarsinnaanissaannut ingerlateqqiipput, ilaatigullu periarfissat nutaat suusinnaaneri sammineqarput.

Silagissinerani aalisartunut peqataasunullu tamanut ulloq naallugu anngussaqarlutik isumasioqatigiinnerannut qujavugut.

Bruxellesimi puisit pillugit ataatsimiinnerit

Europa-Kommissionip pisussaaffeqarpoq puisit pillugit EU-mi peqqussut ukiut arlallit ingerlareernerat kingorna maannakkullu iluaqutaasimanersoq Europa-Parlamentimut Siunnersuisoqatigiinnullu nalunaarusiussalluni. Puisit pillugit peqqussutip imaraa puisit amiinik eqqussuinermi Inuit/nunap inoqqaavi EU-mut eqqussuinermi inerteqquteqartitsinermi ilanngunneqassanngitsut, taamaalillutik inatsisinik unioqqutitsinatik EU-mut eqqussuisinnaaqqullugit.
Nalunaarusiat maanna naammassineqareersut ilaata Recognised Bodies (RB â€“ aqutsisoqarfiit akuerisaasut)-nit oqaaseqaatinik imaqarpoq, taakkulu ilagaat Aalisarnermut, Piniarnermut Nunalerinermullu Naalakkersuisoqarfik EU-milu nunat ilaasortaasut.

Nalunaarusianut malitsigitillugu Kommissioni Bruxellesimi EU-mi nunanut ilaasortanut aammalu Kalaallit Nunaannit, Canadami Nunavummit North West Territoriesimiillu RB-it peqatigalugit ataatsimut ataatsimiititsinissamut januarip 21-ani 2020 aggersaavoq. Kalaallit Nunaat Aalisarnermut, Piniarnermut Nunalerinermullu Naalakkersuisoqarfimmit, KNAPK-mit, Great Greenland A/S-imit aammalu Kalaallit Nunaata Bruxellesimi Sinniisoqarfianit sinniisuutitaqarpoq. Qulaani taaneqartut oqariartuutigaat Inuit puisit amiinik nioqquteqarnerat tunngaviusimik EU-mit aserorneqarsimasoq. Tassani pissutaavoq EU-mi innuttaasut amerlanerit naggueqatigiit Inuit inerteqquteqartitsinermi ilaatinneqannginnerat ilisimasaqarfiginngimmassuk, taamaalillutik puisit amiinik niuernissaq inerteqqutaasorisarlugu. Oqariartuutigineqartoq ilaatigut kisitsisit EU-p 2009-mi (nr. 1007/2009) inerteqquteqartitsilernerata kingorna qanoq appariarsimatiginereranik takutitsisut aallaavigalugit takutinneqarpoq.

Ataatsimiinnerup nalaani Kommissionimit inatsisip allanngortinnissaannut pisinnaatitaaffeqannginnertik oqariartuutigineqarpoq. Allannguisoqassappallu Europa-Parlamenti EU-mi innuttaasut ilaasortaasullu ministeriisa nikeriarsimaneranit sunnerneqartariaqarput. Kommissionip neqeroorutigaa inuit inerteqquteqartitsinermut ilaatinneqannginnerata ilisimatitsissutiginissaa, taamatullu EU-mi ilaasortaasut akitsuusiinermut aqutsisoqarfii inerteqquteqartitsinermit ilaatitsinnginnermik ilisimatinneqarnissaat. EU-mi nunat ilaasortaasut sinniisui ilisimatinneqarput kalaallit puisinniartarnerat piujuaannartitsinermut akornusiisuunngitsoq, sinniisullu angerlarunik qitiusumik naalakkersuisoqarfimminnut tamanna ilisimatitsissutigissagaat ataatsimiinnermi angusatut ajunngitsutut isigineqarsinnaavoq. Piujuaannartitsinermut tunngatillugu ilaatigut oqariartuutigineqarpoq Europamit Kalaallit Nunaannut neqinik eqqussuinermit puisit neqaannik piniarneq nerisaqarnerlu annertunerusumik piujuaannartitsinerusoq.

Ulluni januarip 21-anit 23-anut EU-p puisit pillugit peqqussutaata ukkatarineqarnerata saniatigut EU-mi uumasut amiisa nioqqutigineqarnerat ukkatarineqarportaaq. The European Fur Community Kopenhagen Fur siuttoralugu Europa Parlamentimi saqqumilaarsitsinermik ingerlatsipput. Pisoqartitsinerani oqariartuutigineqarpoq silaannaap allanngoriartorneranut EU-llu qorsuusumik isumaqatigiissutaanut (European Green Deal) tunngatillugu ammit atisarinissaasa pitsaaqutaat ilisimatitsissutigineqarnissaat siunertaavoq.

Sapaatip akunnerata ingerlareernerani kalaallit canadamiullu oqartussaasuisa EU-p puisit pillugit peqqussutaata pitsaanngitsumik sunniutaasa akiornissaat pillugu oqaloqatigiinnerat Europa-Kommissionillu sunnerniarnissaata suliniutigineqarnerat ingerlaqqissaaq.

Kalaallit Nunaata Bruxellesimi Sinniisoqarfiannit tamassi ukiortaami pilluaritsi!

Juullisioreerluta ukiortaarsioreerlutalu maanna allaffitsinnut uteqqissimalerpugut suliassagullu aallartillualereerlugit. 2019 ukiaa ulapinnarsimavoq, taamaattumillu suliagut pingaarnerit tamaasa Facebookikkut saqqummiussinnaasimanagit.

Uani naatsumik tamakkiinngitsumillu allaffitta avataani suliat assigiinngitsut sammisimasagut saqqummiutilaassavagut.

Ataani allassimasut saniatigut Nunat Imarpiup Akianiittut Nunasiaataasimasullu Kattuffianni (OCTA)-mi upernaaq manna ataavartumik ataatsimiinnerit ingerlanneqarsimapput, tassani ulluinnarni aqutsisuni ilaanitsigut, pingasuulluni illuatungeriilluni ataatsimiinnerit OLT-it EU-mi naalagaaffiit ilaasortat Europa-Kommissionilu, allanillu taasaqassagutta; Brexit pillugu ataatsimiinnerit, ukiumoortumik Arctic Futures Symposium ataatsimeersuarnissaq pillugu piareersaanermi aqutsisut ataatsimiinnerini peqataaneq. Aammattaaq DG DEVCO Europa-Kommissionip nunat tamalaanut suleqateqarnermi ineriartortitsinermullu Pisortaqarfia ataavartumik ataatsimeeqatigineqartarpoq. DG DEVCOp Europa-Kommission ataani OLT-nut Kalaallit Nunaatalu EU-mik suleqatigiinnermik isumaqatigiissutaa â€Kalaallit Nunaannut aalajangiussaqâ€ akisussaasuuffigaat. Taakku saniatigut soorunami EU-mi Danmarkip ataavartumik Sinniisuutitai suleqatigisagut ataavartumik attaveqarfigisarpagut allallumi.

September

Ataatsimeersuarnernut peqataaneq, tassunga ilaallutik â€˜Arctic Cooperation Conference â€“ What can cooperation Programmes do for the Arctic?â€™ aammalu â€™The Future of EUâ€™s Arctic Policy Seminarâ€™.

Europa-Parlamentip aalisarnermut ataatsimiititaliaanik avaleraasartuut pillugit aalisarneq pillugit ataatsimiinnernut peqataaneq, aammalu Aalisarnermut, Piniarnermut Nunalerinermullu Naalakkersuisoqarfik sinnerlugu North-East Atlantic Fisheries Commission (NEAFC)-imi ataatsimeeqataaneq.

Oktober

Islandimi Arctic Circle Assemblymi peqataaneq.

OCTA Ocean Conferencemi peqataaneq, tassani OLT-eermiut politikkimik imminnut isummanik avitseqatigiinniarlutik aammalu imaviit pillugit ataatsimut isumaqatigiissummik atsioqatigiinnissamik siunertaqarlutik peqataapput.

November

Kalaallit Nunaata EU-mik suleqateqarnera aallaavigalugu Joint Commiteemi ataatsimiinnermi peqataaneq.

Arctic Futures Symposiumimik peqataaneq aaqqissuusseqataanerlu.

December

Imminut napatissinnaasumik nukissiorneq pillugu OCTA-p aammalu EU-p aningaasalersuisarnera pillugu OCTA-p suliaqartitsinerani peqataanerit â€“ taaneqartoq kingulleq Kalaallit Nunaata Sinniisoqarfia OCTA-p Allattoqarfia suleqatigalugu aaqqissuusseqataavoq.

Naggataatigullu, minnerunngitsumillu Ilinniartitaanermut, Kultureqarnermut, Ilageeqarnermut Nunanullu allanut Naalakkersuisoq tikeraarpoq, taassuma ilaatigut Europa-KommissÃ¦rit ataatsimeeqatigai, aammalu ornigarneqarluartumik isumasioqatigiisitsivoq ilasseqatigiisitsillunilu.

2020-mut ukiumut nutaamut pisoqarfiulluartussamut ulapaarfiulluartussamullu qilanaarpugut, tassani EU-mik suleqatigiiffissatut isumaqatigiissuteqarfiusut isumaqatigiinniutigineqaqqittussaapput.
Sinniisoqarfitta aaqqissuussinerni aaqqissuusseqataasarfigisimasaannut Royal Greenlandip Polar Seafoodtillu nioqqutiminik ajunngilluinnartunik tunniussaqartarnikuupput. Maanngaanniit taakku pillugit aannertuumik ujassuteqarusupput!
Nittartakkami uanut takoqqikkumaarpugut ğŸ˜Š

 Ippassaq Bruxellesimi isumasioqatigiinnermut juullerpalaartumillu ilasseqatigiinnermut Ane Lone Bagger qaaqqusisuuvoq

Ilinniartitaanermut, Kultureqarnermut, Ilageeqarnermut Nunanullu allanut Naalakkersuisup Bruxellesimut tikeraarneranut atatillugu Kalaallit Nunaata Bruxellesimi sinniisoqarfianit isumasioqatigiisitsineq juullerpalaartumillu ilasseqatigiisitsineq Danskit aallartitaqarfianni Bruxellesimiittumi decemberip 17-ianni ingerlanneqarpoq. Qaaqqusat tassaapput EU-mi suleqatit, EU-Kommissioni, Europa-Parlamenti, ambassadÃ¸rit allallu diplomatit, NATO-mi attaviit, kattuffinnit aallartitat assigiinngitsut, allallut suleqatigilluartakkat soqutigisaqaqatigiit il.il.

Ane Lone Bagger Kalaallit Nunaata EU-mut attaveqarneranut politikkikkut akisussaasuuvoq, suleqatigiinnermilu ukkatarineqartut ilagaat ilinniartitaaneq. Taamaattumik isumasioqatigiinnermi pissusissamisoorpoq naalakkersuisoqarfiup pisortai angalaqataasut Lone Nukaaraq MÃ¸ller (ilinniartitaaneq) aamma Kenneth HÃ¸egh (nunanut allanut), EU-mik suleqateqarnermi sulianut attuumassutillit Kalaallit Nunaannilu ineriartornerit kingulliit pillugit saqqummiussinerat.

Isumasioqatigereernerup kingorna Ane Lone Bagger Naalakkersuisut sinnerlugit ullup qeqqasiornermi juullerpalaartumik ilasseqatigiisitsisoqarpoq, tassanilu aalisakkat qaleruallillu Royal Greenlandimit tunniussaasut sassaalliutigineqarput, Big Nics Cafeteriamiik piareeersarneqarlutik.

 Naalakkersuisoq Ane Lone Bagger Bruxellesimi

Ilinniartitaanermut, Kultureqarnermut, Ilageeqarnermut Nunanullu allanut Naalakkersuisoq Ane Lone Bagger ippassaq ataasinngornermi 16. december 2019 EU-kommisÃ¦rinik marlunnik qitiusumik inissisimasunik ataatsimeeqateqarpoq.

 Ataatsimeersuarneq Arctic Futures Symposium 2019-imi Bruxellesimi 25. novembarimi iluatsilluarpoq.
Ataatsimeersuarnermi ataatsimeeqattaarnerit sammisanut assigiinngitsunut agguataagaapput, tassunga ilanngullugit Issittumi allanngoriartortumi Issittumi Siunnersuisooqatigiit, isumannaallisaaneq, suliffeqarneq inuillu nuuttarnerat kiisalu Issittumi uumassusilinnik pisuussutinik nutaaliorluni atuinerit. Kalaallit Nunaata Sinniisoqarfia ataatsimeersuarnissamut aqutsisoqatigiinnut peqataasimavoq aammalu sammisassanut oqalugiartussallu kikkuussanersut oqartussaqataasimalluni. Issittumi uumassusilinnik pisuussutinik nutaaliorluni atuinerit pillugit ataatsimiinnermut Nikoline Ziemer Royal Greenlandimi Business Development Manageriusoq peqataavoq suliffeqarfiullu qeqqussat inalugallillu atorlugit suliniutai saqqummiullugit. Tove SÃ¸vndahl Gant, maannakkut EU-mi ataatsimut nunanut allanut tunngasunik suliaqartoq aamma Naalagaaffiit Peqatigiinni nunat inoqqaavi pillugit Permanent Forumimut immikkut ilisimasalittut imminut sinnerluni Issittumi Siunnersuisoqatigiit ineriatornerat pillugu oqalliseqataavoq.

Sinniisoqarfimmit Royal Greenlandimit aalisakkanik qalerualinnillu mamarineqarluartunik ataatsimeersuarnermi ulloqeqqasiutissatut sassaalliutigineqartunut tunniussaqartumut qujavugut.

 Isumaqatigiinniarneq EU-mik aalisarneq pillugu isumaqatigiissut

Kalaallit Nunaata EU-llu 2020-imut aalisarnikkut attaveqaqatigiinnissaq pillugu isumaqatiginninniarnerat Bruxellesimi atorfilittanit novembarip 18-annit 19-annut 2019-imi ingerlanneqarput.

Isumaqatigiissut europamiut aalisartut 2020-imi nunatta imartaani aalisarnissaannut tunngaviliivoq. Isumaqatigiissutip tunngavigaa Aalisarneq pillugu 2016-imit 2020-mut isumaqatigiissut ilaliussaq Kalaallit Nunaata EU-llu akornanni illuatungeriilluni aalisarneq pillugu isumaqatigiissummut ilaasoq. Isumaqatiginninniarnerit isumaqatigiissutip piffissami 2016-imiit 2020-imut atuuttussami kingullersaraat. Taamaasilluni 2020-imi isumaqatigiissut maannakkut atuuttoq naapertorlugu naggataasumik EU nunatta imartaani aalisagartassinneqassaaq.

Isumaqatiginninniarnermi Aalisarnermut, Piniarnermut Nunalerinermullu Naalakkersuisoqarfimmit peqataasut saniatigut Kalaallit Nunanni Aalisarsinnaanermut Nakkutilliisoqarfimmit, Pinngortitaleriffimmit, Aningaasaqarnermut Naalakkersuisoqarfimmit, aalisarnermik inuussutissarsiortut aallartitaannit kiisalu Kalaallit Nunaata Bruxellesimi Aallartitaqarfiannit peqataasoqarpoq.

Ataasinngornermi novemberip 18-ani Arctic Shorts Film Evening Bruxellesip kulturikkut illorsuit annersaanni BOZAR-imi ingerlanneqartoq iluatsilluarpoq. Peqataasut 400 sinnillit filmiaqqat arfineq marluk assigiinngeqisut isiginnaarpaat, taakkulu filmiaqqat ataatsimut issittoq nunallu avannarliit uningaannanngitsuusutut assitalerpaat. Kalaallit Nunaannit filmiaraq nersornaasigaanikoq piviusulersaarut â€Homeâ€ takutinneqarpoq, ilitsersuisuusorlu Inuk JÃ¸rgensen inersuarmi peqataavoq, takutitsereernerullu kingorna oqallinnermi peqataalluni. Kalaallit Nunaata Bruxellesimi Sinniisoqarfia pisoqartitsinermut piareersaanermi peqataavoq.

 Ullumi naggataamik takutinneqassaaq filmi Jojo Rabbit nal. 18.30

 Meeqqat filmertarfianni ullumi takutissavagut Lego filmen 2 nal. 14.00 aamma Mary og troldkvindens blomst nal. 16.00

 - Amermut panertumut naleqqussagaq. Akui: Ã¸kologisk olie, Kalaallit Nunaanniit bivoks, nunattalu naasui akuutissaqanngitsut.

â€œApersortittoqâ€ nanaeruutit assigiinngitsut ğŸ•¯

Suleqaterput Larsi ullumi 55-iliivoq ğŸ‡¬ğŸ‡± pilluaqquarput ğŸ‡¬ğŸ‡± tassunga atatillugu KNAPK-mi kaagisortoqalaarpoq.

EU-mi puisit killilersugaanerat, piviusullu tunngaviginagit allaffissorneq tunngavissaqanngitsumik annertutitsiniaaneq nipituumik ersarissumik isornartorsiorniarlugu KNAPK sinniisui anngussaqariartorput.

Siulittaasutut inissisimasoq Karl Tobiassen Kalaallisut oqaatsigut atorlugit suminngaannermini ersarissumik saqqummiivoq. Anngussallu nunat sinniisuiniit tusaalluarneqarlutik kingorna nersualaarneqarput. Minnerunngitsumik apeqqutit aatsaanngooq qaqinneqartut, tassa puisit amerliartornerisa ilutigisaanni aalisagaqassutsimut innarliisinnaanerat, puisillu amerlineranni aamma peqqissusaasa innarleriartorsinnaanerat ernumassutaalerataannaaneri apuunneqarput tusarnaarneqarlutillu.

Kingorna peqataasut, tassa Kalaallit Nunaata sinniisui susassaqartullu KNAPK aamma Great Greenland, taavalu Canada-p sinniisui ilaatigut Nunavummeersut NWT-meersullu, suleqatigiilluarnertik ilutigalugu isummat anguniakkallu assigiinnerisa kingunerisaanik ataavartumik ataatsimut suleqatigiiffimmik pilersitsinissaq siunniunneqartoq piviusunngortinniarneqalerpoq. Ataatsimut nipeqaraanni allannguisinnaaneq nukittunerusarpoq.

Ingerlaannaq aqaguani KNAPK-p sinniisui nunatsinnit uternerminni nunarput sinnerlugu Folketing-imut ilaasortaq ataatsimeeqatigalugu anngussiffiginiarpaat.

Ikinngutikka, nunaqqatikka, malinnaasukkalu tamassi neriuppunga juullisiorluarsimasusi. ğŸ…ğŸ¼ğŸ„
Ilaquttakka ilagalugit juullisiorluarpunga, juullimilu tipaatsunneq misigaara. Nukittuallannaqaaq. ğŸŒŸâ¤ï¸
Juulliujunnaaginnaavittorli tassa sulineq aallarteqqiinnaqaaq. Aatsaannguaq Deadline - DRimi nunarput eqqartorlugu peqataavunga ğŸ‘ğŸ»
Isiginnaarusukkussiuk DR nittartagaani saqqummiunneqarumaarpoq. Link siammarterumaarpara uunga ğŸ‘‡ğŸ»
Ukiortaarsiorluarisi, tusaqqiliiv ğŸ‘‹ğŸ»ğŸ¤©

Aningaasaqarnissamut inatsimmi taaseqataagama assaa pikkunaq! ğŸ‡¬ğŸ‡±â¤ï¸
Decemberimi juulleriartuaalernerani pisut assullu ulapinnarsimaqisut oqaluttuarilaariarlakka. ğŸƒâ€â™€ï¸ğŸ’¨

Nunanut allanut tunngasunut ministeriusoq ataatsimeeqatigaara soorlu aamma ataatsimeeqatigigiga qalasersuarmut nunanut issittunullu tunngatillugu Danmarkip aallartitaa. Ataatsimeeqatigineranni isumassarsioqatigalugillu siunnersuuteqarpunga qanorpiaq nunatta oqartussaanerulernissaa inerisassaneripput. ğŸŒğŸŒğŸŒ
Justitsminister (eqqartuussiveqarnermut politeeqarnermut inatsiseqarnermullu ministeriusoq) aamma ataatsimeeqatigaara aningaasartuutissamut inatsisissami 49,2mio kr nunatsinnukartussat (aningaasaqarnermut ministeriusorlu isumaqatigiissutigeriigarput) qanoq agguataarneqarnissaat pillugit. ğŸ§‘ğŸ½â€âš–ï¸ğŸ“œ
Politiinut aamma isertitsivinni sulisunut pitsanngorsaanissamut tigussaasumik siunnersuuteqarpunga. ğŸ‘®ğŸ»ğŸ‘®ğŸ¾â€â™‚ï¸
Folketingip oqaluttarfianiit aamma oqallissaarinermi peqataavunga, nunatta nunanut allanut suleqateqarnissaa pillugu. ğŸ—£Siunissami nunanut allanut niueqateqarluarsinnaanissarput taamaasillutalu nammineq isumaqatigiinninniarsinnaanissarput kiffaanngissuseqarnerunissarpullu qanoq inerisarsinnaaneripput ilaatigut eqqartorpakka. ğŸ¤ğŸŒğŸ‡¬ğŸ‡±
Nunatsinnullu juullisioriartsinnanga aningaasartuutissamik inatsimmut folketingimiit taaseqataallunga. âœ… Kalaallit Nunanut aataatsimiitsitaliami siulittaasuullunga ulloq 18. December 2019 aningaasaqarnermut inatsisissamut taaseqataaffissami peqataanissara pingaaruteqarmat. Assummi allaffitsinniit ulapillutalu sukataarluta 80 mio. meeqqanut, 50 mio. justitsimut, 1 mio. krÃ¦ftertunut, aamma 3 mio. namminersulerusuttunut isumaqatigiinninniassutiginikuullugit qulakkeernissaat, kalaalerlu taaseqataanissamut peqataanissaa pingaartikkakkit ğŸ’ªğŸ»ğŸ‡¬ğŸ‡±

Massakkut nunatsinnut tikeqqammerpunga. ğŸ¥°
Ilaquttakka qanigisakkalu kipissimasakka peqatigalugit juullisiussaagut. ğŸ…ğŸ¼
Suliassagut tullinnguuttut piareersaleriikkagut erinisungaarluta aallartilereerpagut. Allaffimmiukka sulisukka suleqatikka assut aamma sulilluarnissiut qutsavigaassi. Qasujuillusi silappaarillusi tunniutiinnajuillusilu angorusutavut anguniarlugit suleqataasarnisi nalissaqanngillat.

Qinigaagamali ukioq affaq qaangiuteriitsiartumut malinnaasukka, tapersersortikka, nunaqqatikka -unammillertikkami aamma - tamassinnut qujavunga.
Ullukinnersiorluarnissassinnik qamannga pisumik kissaappassi â˜ƒï¸â„ï¸ğŸŒŒ
Juullimilu pilluarnissassinnut ukiumullu nutaamut iserluarnissassinnut kissaatingaarpassi. ğŸ‘â¤ï¸

Oqaluttuara sunaaffa siullertut inississimagaa ğŸ˜²ğŸ„â¤
Juullilernerani angerlarsimaffeqanngitsut katersissunniarlugit Folketingimut ilaasortat juullimut tunngasunik oqaluttuannguanik ukiut tamaasa allataqartarput. Taakkualu oqaluttuat Folketingimut siulittaasuusimasup Pia KjÃ¦rsgaard-ip aallarnerlugu aaqqissuuttagaraa, taamatuttaaq ukiormanna aaqqissuussaralugu.

Ukiormanna saqqummertussamut allakkusullunga ilanngussaqarama, nunatsinni ilaquttagullu juullisiortarnerput oqaluttuarerusussimallugu. Atuagaq saqqummertumi sunaaffa inuttaata Pia KjÃ¦rsgaard-ip oqaluttuara aallarniutitut allassimatillugu inississimagaa. Takullugu tupalaarlunga ilissinnut aallaqqaasiutaa ingerlateqqilaarpara. Kiap ilimagaa ğŸ˜œğŸ˜â¤

Tamannguassi Juullisiorluarisi ğŸ„â¤ imarisai atuarniaraanni atuagaarniarfinni nittartakkamilu pisiassaavoq.

Danmarkimi ukioq 2020-mut Aningaasanut inatsisissaq qulakkeerpoq ğŸ™ğŸ’ª
Ilaatigut nunatsinni Inissiisarfiit Politiillu (JustitsomrÃ¥det GrÃ¸nland) aningaasassaat 50 mio. koruuninik ilapput. Nalimmannerulersillugit ilangaatsiartippagut. Ilaatigullu krÃ¦ft nappaammut tamangajatta qanimut nalaataqarnikuusugut matumuuna anguniarsimasara 1 mio. koruuninik immikkut kalaaleqatinnut suliniuteqarnissaq qulakkeerpoq, il. il.

Nunaqqatikka, tapersersoqatigiittarnitsinnut qujamasutta ğŸ‡¬ğŸ‡± eqqaamallugu inuit ataatsimoorpalugatik kisimiippalullutik anguniagaqaraangamik qinnuloorpaluttarpoq, inuilli arlaliullutik ataatsimoorlutik anguniagaqaqatigiikkaangamik isumaqatigiinninniarpaluttarput. Nunarput sinnerlugu Danmarkimi isumaqatigiinninniarnerput inerneqarluarpoq, nunatsinniit isumarput ataatsimoortumik ersarinnerami avaqqunneqarsinnaanngilluinnarmat â¤ğŸ‡¬ğŸ‡± Tamannguassi juullisiorluarisi ukiortaarsiorluarisilu ğŸ„ Nunatsinnut angerlarlunga juullerpalaarnerata misiginissaa qilanaareqaara ğŸ¥°

Nunarput unganaraluaq, Folketingimiit sullikkakkulu ippassaani Danmarkimut tikeqqippunga. ğŸ¤—
Nunatsinnut angerlarama, silaannaa, inuit, aput, assut nukittorsaaqataapput. ğŸ’ªğŸ»
Naatsumik ullut qulit nuummiinninni suliamma ilaat:
- Kofoedskolemi inuit inussiarnersut kissalaartut nukittuallannartut pulaarpakka
- GUXâ€™imi saqqummiivunga Folketingimi sulisarnera pillugu
- Ilisimatusarfimmi saqqummiivunga aamma
- Inatsisartut ataatsimeeqatigaakka
- Naalakkersuisut ataatsimeeqatigaakka
- Akerliussutsimik takutitsisuniippunga
- Politimester ataatsimeeqatigaara
- Meeqqat Illersuisuat - AviÃ¢ja Egede Lynge ataatsimeeqatigaara
- Skypekkut oqarasuaatikkullu atorfilitsitamma malinnaatillattaarpaanga Danmarkimi killiffinnut, taamannallu aamma suliakka nunatsinniikkaluarlunga suli aallussinnnaallugit

Ullumi Inatsisartut Aningaasaqarnermut Ataatsimiititaliaani ilaasortat pulaartoraagut. Folketingimi Kalaallit Nunaannut Tunngasunut Ataatsimiisitaliami siulittaasuusua Aki-Matilda HÃ¸egh-Dam siunniuppaa akulikinnerulernissaa. Ataatsimiititaliat Nunatsinneersut Danmarkimiikkaangamik, taava periarfissaqartassapput Kalaallit Nunaannut Tunngasunut Ataatsimiititaliaani ilaasortaat naapilaarnissaannut. Taamaasilluni oqallinneq siammasinnerulissaaq, kalaallillu nipaat tusaaneqarnerulerluni. Nuannaarutigaarput pulaarmata ullueqqasioqatigalutalu, folketingimi ilaasortallu amerlasuut suliniut tapersermassuk. Ataatsimiinneq ingerlalluarpoq angusaqarfiulluarlunilu, siunissamilu ataatsimeeqatigeqqinnissaat qilanaaralutigu.

Ullumi Siumup folketingimi ilaasortaatitaa Aki-Matilda HÃ¸egh-Dam SAMAK-imi ataatsimeeqataavoq. Issiaqatigivai Sverigemi statsministeri Stefan LÃ¶fven, Norgemi statsministeriusimasoq Gro Harlem Brundtland, Danmarlimilu statsministeri Mette Frederiksen. Aki-Matilda aamma Nunani Avannarlerni social demokraatini siuttuusut tusaasut oqalliseqataavoq suut avatangiiseq pinngortitamilu suliniutigineqassanersut.

Ippassaq atuartut 179 Folketingimi ataatsimiittarfik tiguarpaat. Ilagaallu Angutinnguaq Nuummi Ukaliusap atuarfianeersoq. Christiansborgimi Siumup allaffia aamma pulaarpaa. Nuanneqaaq inuusuttut tamat oqartussaanerannut peqataagaangamik!

Ajorpallaanngeqaat! Socialdemokratiet Folketingimi ilaasortat ministeriusullu tamarmiullutik ataatsimooraangamik partiimi erinarsuutaannik atuisarput. Kingullermi Siumumiit Folketingimut ilaasortaatitta Aki-Matilda HÃ¸egh-Damip kissaatigaa ataatsimiinneq allatulaaq aallartissasoq ğŸ‘ siumup erinarsuutaanik kalaallisut. Siumumi oqaatsivut ataqqineqarnissaat pingaartitaraarput.

Aningaasaqarnermut inatsisissamiit immikkut eqqartuussiveqarnikkut aningaasat 49,2 mio. kr. nunatsinnut tuttussat pillugit ullumi isumaqatigiinninniarluta aallartippugut. Isumaqatigiinniarnerit Justitsminiseri Nick HÃ¦kkerup peqatigalugu ingerlappagut. Isumaqatigiinninniarnerit aallartisarluarsoraagut tunniutiinnajuillutalu sukataassaagut angusassagut angujumallugit.

ğŸ‡¬ğŸ‡± Meeqqat pisinnaatitaaffii ullumi ukiut 30 qaangiupput pilersinneqaqqaarmata. Folketingimi Siumut sinnerlugu ilaasortaatitarput assimi takuneqarsinnaavoq meeraalluni Nakuusami meeqqat pisinnaatitaaffii pillugit ilisimatitsiartortoq.

Ataasinngorpat filmit naatsut issittormiunit sanaat arfineq-marluk takutinneqassapput Arctic Shorts Film Evening nalaani BOZARimi, Bruxellesimi. Kalaallit Nunaannit Inuk JÃ¸rgensenip filmeeraliaa "Home" takutinneqassooq. Erininaq!

Ilinniartuuit? Kalaallit Nunaata EU-mut soqutigisaanut tunngasunik suliaqarnera soqutigaajuk? Bruxellesimi Kalaallit Nunaata Sinniisoqarfiani praktikkersinnaanngorputit. Qinnuteqarfissaq kingulleq: 28. oktobari 2019

Suliniut BuSK pilluarujussuaritsi, Arctic Awards 2019-ip nersornaatisitsinerata immikkoortuani â€Sustainable use of resourcesâ€-imi ajugaanissinni.

 Erasmus+

Nutaarsiassaq nuannersoq. EU-p ingerlattagaanut Erasmus+-imut peqataasinnaanerput Kalaallit Nunaannit iluaqutigilluarparput. Kalaallit Nunaanni suliaqartut ProGreenland ikiortigalugu Erasmus+-imut ukioq manna qinnuteqartunit pingasuusunit pingasut iluatsitsipput: 1) ilinniartitsisut suleqatigiinnerannut suliniut (kalaallit atuarfiannut 260.000 kr.), 2) atuartut paarlaasseqatigiittarnerannut suliniut (kalaallit atuarfiannut ataqatigiissaarisumut 300.000 kr.) kiisalu 3) suliniut takornarialerisunngorniarlutik aallarnisaasunut atortussat digitaliusunut tunngasoq. Arctic Circle Business ataqatigiissaarisuuvoq aammalu Visit Greenland Sermersooq Business Councililu spanskit suliniaqatigiiffii peqatigalugit suleqataapput. Suliniut 2 mio. DKK-nik pissarsivoq.

Ilinniartuuit? Kalaallit Nunaata EU-mut soqutigisaanut tunngasunik suliaqarnera soqutigaajuk? Bruxellesimi Kalaallit Nunaata Sinniisoqarfiani praktikkersinnaanngorputitğŸ˜€

Namminersornerup ukiunik qulinngortorsiorneranut atatillugu Kalaallit Nunaata Sinniisoqarfia iluatsilluartumik peqataaffigineqarluartumillu ullumi isumasioqatigiisitsivoq, imaaneersunik nerisassanik ilasseqatigiisitsinermik naggaserneqartumik. Isumasioqatigiinnermi pingaarnertut oqalugiartuuvoq Nunanut Allanut Naalakkersuisoqarfiup pisortaaneq Kenneth HÃ¸egh kiisalu Sinniisoqarfiup pisortaa Mininnguaq Kleist. Kennethip piffissami kingullermi Kalaallit Nunaanni attaveqaqatigiinnermut aaqqissuussinermut, aatsitassarsiornikkut, aalisarnikkut, takornariaqarnikkut nunanullu allanut tunngassutillit saqqummiuppai. Mininnguaq saqqummiigami Kalaallit Nunaata namminersornerup eqqunneqarneranut oqaluttuarisaanera taamatullu namminersorlutik oqartussaanerup imarisai ukkatarai, kingornalu oqaaseqarnissamut apeqquteqarnissamullu ammaassisoqarpoq. Naammassereernerup kingorna nuannarineqarluartumik Polar Seafoodip tunniussaannik kalaallit aalisagaannik qalerualinnillu tamussiussassaqartitsisoqarpoq.

OCTA-p nalunaarusiaa nutaaq

Nalunaarusiami nutaami EU-program-imit Erasmus+-imit suliniutit ingerlalluarsimasut 8 OCTA-mit saqqumiunneqarput. NIAN-it Erasmus+-imi 2014-imiilli peqataasarsimanerat pillugu paasissutissat kisitsisillu aamma saqqummiunneqarput. Taakku akornanni suliniutit marluk Kalaallit Nunaanninngaanneerput.

Piffissami 2014-mit 2018-imut NIAN-it 12-nnit kattuffiit 49-t suliniutini 124-ini peqataasimapput, suliniutillu 60-it ataqatigiissaarsimavaat. Tamassuma saniatigut NIAN-it suliniutigisimasaat suliniutinut EU-meersunut sanilliullugit agguaqatigiissillugit ingerlalluarnerusutut nalilersorneqartarsimapput.
â€NIANâ€-it â€“ tassaapput Nunat Imarpiup Akianiittut Nunasiaataasimasullu.

Linkeq una malillugu nalunaarussiaq atuarneqarsinnaavoq:

Kalaallit Nunaata Bruxellesimi Sinniisoqarfiata inuiattut ullorsiornitsinni tamassi pilluaqqorusuppaasi!

Suleqatigiinnissamik Isumaqatigiissutip ataani Policy Dialogue-imi Nunatsinni ilinniartitaaneq pitsaanngorsarniarlugu ukiumut marloriaq EU peqatigalugu ataatsimiittoqartarpoq. Tamatumuuna ataatsimiinnerit Tasiilami ulluni 4.-7. juni ingerlanneqarput.
Europa-Kommissionip Nunanik Assigiinngitsunik Suleqateqarnermut Ineriartornermullu Pisortaqarfianik sinniisut (DG DEVCO) aammalu Namminersorlutik Oqartussanit naalakkersuisoqarfinnit assigiinngitsunit, Ilinniartitaanermut Aqutsisoqarfimmit, Kommuneqarfik Sermersuumit aallartitat tassungalu Kalaallit Nunaata Bruxellesimi Sinniisoqarfianit peqataasoqarluni. Peqataasut Tasiilamiinnerminni aamma Majoriaq, meeqqerivik Pingajeqqad, Inuusuttunut kulturikkut illu, Tasiilami Alivarpi pulaarneqarput aammalu Kuummiut tikeraarneqarluni. Policy Dialogue-imi ataatsimiinnissap tullia 2020-imi ukiornerani Bruxellesimi ingerlanneqassaaq.

Aqagu qinnuteqarfissamut ulloq kingulliuvoq, Bruxellesimi Kalaallit Nunaata Sinniisoqarfiani suliffimmik misiliinissamut soqutiginnukkuit paasissutissat assimi kakkiussami atuarsinnaavatit.

Ikinnerussuteqartut oqaasii pillugit isummersoqatigiinneq

Kalaallit Nunaata Bruxellesimi Sinniisoqarfia ikinnerussuteqartut oqaasii pillugit isummersoqatigiinnermi "Promoting regional or minority languages in a global world"-imik qulequtaqartumi peqataavoq.
Ilaatigut ikinnerussuteqartut oqaasii piffissami nunarsuarmiunngorsaanermi illersorneqarnissaat eqqartorneqarpoq.

Nal 16.30 tamanut ammasumik aalisarneq pillugu isumalioqatigiissitaq saqqummiilerpat isiginnaarneqarsinnaavoq.

Aalisarneq pillugu isumalioqatigiissitamiit saqqummiisoqarnissaa toqqaannartumik internetsikkut malinnaavigineqarsinnaassaaq tassa, sisamanngorneq 12. december nal. 16.30-miit.

Sukkut/qanorlu malinnaasinnaasoqassanersoq paasinialeruttorparput.

KNAPK partiit arlaannaannulluunniit attuumassuteqanngilaq taamatullu qinikkat akornanni pisunut akuleruttussaanata.

Ilisimatitsissutigissavarpulli Qaarsuni immikkoortortaqarfiup, Uummannap aqutsiveqarfiani umiatsiaararsortut qaleralittassaasa ilaneqarnissaannik qinnuteqaataa, 11/11 taperserlugu Naalakkersuisoqarfimmut ingerlatinnikuuarput. Kingornalu KNAPKmi qaleralinniarneq pillugu Siunnersuisooqatigiit aamma taamatut piumasaqaatitalimmik apuussillutik.
